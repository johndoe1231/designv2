---
---
Kmom02 - LESS och responsivitet
=========================

<span class="subhead">Detta kursmoment var min första bekantskap</span> med LESS och jag tycker det är synd att vi inte använder Sass istället eftersom det är vanligare, och det är viktigt att vi använder moderna verktyg för att rustas inför framtiden. Att LESS fortfarande används i den utsträckning som det gör är till stor del pga Bootstrap, men med Boostrap 4 så har man gått över från LESS till Sass vad jag förstår. Jag tycker också att vi borde ha väntat med processorer förrän i slutet av designkursen och börjat använda det på riktigt i ren ramverkskurs. Det är viktigt att bygga upp en solidgrund och vi har ju inte ens gått igenom _CSS custom properties_ ännu.

Det var mycket knep och knåp innan jag fick LESS att fungera men sedan gick det snabbt att kompilera kod. Jag ser vissa fördelar med LESS som att man kan fördela sin CSS- eller LESS-kod över flera filer och det bidrar till att ha ordning och reda på koden, men jag tycker inte om att vi har kod som rör samma element i flera filer för det krånglar till det.

Jag hade inte hört talas om Make innan och har egentligen ingen åsikt om det. Däremot så jag skrivit markdown i flera år utan att vet om att det kallades markdown. När jag hörde det ordet så var min förska tanke "åh nej, inte en sak till" och när jag gogglade på det lite senare insåg jag att jag har använt det dagligen i över 10 år. Jag har bland annat fört kursanteckningar i markdown och jag skrev utkastet till den här redovisningstexten i markdown. Jag skulle säga att jag i princip enbart antecknar i det - även med papper och penna - och jag använder LaTeX eller Word för brev och rapporter.

Vad det gäller temat på min webbplats så hade jag vissa planer i början men nu vill jag bara bli av med uppgiften så jag har gjort den så steril som möjligt. Jag har inte varit med och byggt upp sidan från grunden vilket försvårar det hela lite och kommer nog lägga till saker eftersom. Planer inför framtiden är att färga menyraden högst upp, ha en snyggare bild under, jämna ut nivåerna på de olika delarna. Man brukar säga att det aldrig är fel på tekniken utan på användaren, men när jag sitter och jobbar med sidan slutar den att uppdatera sig helt plötsligt. Inget händer när jag laddar om den så jag tror att jag har gjort något fel för samma sak händer i flera webbläsare. Senare, efter att ha rensat cachen och/eller öppnat sidan i incognitoläge så hamnar allt huller om buller och jag måste backa och det tar tid. Det tog flera timmar innan hamburger- och undermenyerna uppenbarade sig på grund av något.

Jag känner mig smått besviken och frustrerad och det här gör mig inte till en bättre designer utan till en sämre. Jag försöker fortfarande förstå var allt ligger i ramverket vilket gör att jag förlorar dyrbar tid - tid som jga kunde ha använt till att lära mig nya saker i CSS.

Min TIL för detta kursmoment var att man kan använda &-tecken i koden. Jag förstod något liknande skulle gå, men jag visste inte att det var på just det sättet.